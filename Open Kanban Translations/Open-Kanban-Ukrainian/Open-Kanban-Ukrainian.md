# Open Kanban (Відкритий Kanban) 

| Мета дата Open Kanban |||
| :------------ | -----------: | -------------------: |
| Автор:     | Joseph Hurtado  | Joseph at AgileLion dot com |
| Співавтор: | Ганна Єгорова-Хуртадо | Annita at AgileLion dot com |
| Перекладач: | Ганна Єгорова-Хуртадо | @Nyusja; Annita at AgileLion dot com|
| Мова: | Українська | |
| Спонсор:    | AgileLion Institute     | [AgileLion.com](http://agilelion.com) |
| Головний репозиторій:	| Open Kanban on GitHub | [https://github.com/agilelion/Open-Kanban](https://github.com/agilelion/Open-Kanban) |
| Ім'я документу:	| Open Kanban Main | Ця сторінка описує серце Оpen Kanban |
| Версія релизу та ліцензія:    | 1.00 Rev A |  [CC-BY 3.0](http://creativecommons.org/licenses/by/3.0/) |

## Наш рух на шляху до Вільного Open Kanban
Open Kanban – це рух, ціль якого зробити доступними для всіх основні цінності та принципи Kanban. Ідею створення Open Kanban нам надихнув рух [Відкритого програмного забезпечення](http://uk.wikipedia.org/wiki/%D0%92%D1%96%D0%B4%D0%BA%D1%80%D0%B8%D1%82%D0%B5_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B5_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F) (ВПЗ), що надав користувачам та творцям програмного забезпечення 4-ри суттєві привілеї [Вільного програмного забезпечення.](http://uk.wikipedia.org/wiki/%D0%92%D1%96%D0%BB%D1%8C%D0%BD%D0%B5_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B5_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F)

Подібно до ВПЗ головним завданням Open Kanban (ОК) є надання спільноті Kanban цих чотирьох привілеїв (можливостей) у контексті обміну знаннями:

1. Вільно користуватися Kanban для будь-якої мети. (Привілея № 1)  
2. Вивчати, задавати питання та змінювати Open Kanban у тому чи іншому руслі, який є оптимальним для Вас або/та Вашої організації. (Привілея № 2)  
3. Розгалужувати чи вносити зміни в Open Kanban для створення своєї власної кастомізованої (зміненої та налаштованої згідно з Вашим смаком та особливостями структури) версії, та, як наслідок, розповсюджувати її. (Привілея № 3)  
4. Приносити користь всій спільноті Open Kanban пропонуючи більш корисні способи розв'язання проблем шляхом обміну та розповсюдження цієї інформації у Головному репозиторії (сховищі файлів) Open Kanban. Це можливе шляхом заливання тексту, інформації тощо до нашого головного сховища на GitHub. Ця надана можливість показує нашу схильність до спілкування, співробітництва та постійного вдосконалення. (Привілея № 4)

## Вступ до Open Kanban
Kanban як метод набуває все більшої популярності та стає все більш важливою часткою [Гнучкої (Agile) методології програмного забезпечення](http://uk.wikipedia.org/wiki/%D0%93%D0%BD%D1%83%D1%87%D0%BA%D0%B0_%D1%80%D0%BE%D0%B7%D1%80%D0%BE%D0%B1%D0%BA%D0%B0_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%BE%D0%B3%D0%BE_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F). Згідно з [авторитетним дослідженням стану Agile у 2012 році](http://bit.ly/Agile-survey-2012), проведеним компанією [VersionOne](http://www.versionone.com/), методологія Kanban збільшила вдвічі свої показники прийняття в якості методу Agile та застосування його серед інших Agile-методологій за минулий 2012 рік, тим самим став найчастіше використаною альтернативою Scrum.

Що б люди не казали, але з ростом популярності Kanban зросла необхідність пристосувати Kanban ([Agile та Lean](http://agilelion.com/agile-kanban-cafe/agile-and-lean-influences-where-did-kanban-scrum-scrumban-come-from) методику з більш ніж сорокарічною історією) до деяких [пропрієтарних](http://uk.wikipedia.org/wiki/%D0%9F%D1%80%D0%BE%D0%BF%D1%80%D1%96%D1%94%D1%82%D0%B0%D1%80%D0%BD%D0%B5_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B5_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F) (власницьких) ідей та інтерпретацій того, що саме є Kanban. Ця ситуація була повністю пояснена у нашій попередній статті, в якій ми поділилися ідеєю необхідності існування Open Kanban, Ви можете прочитати нашу статтю [за цим посиланням](http://agilelion.com/agile-kanban-cafe/what-is-kanban).

Open Kanban фактично відповідає уявленню більшості людей, що знайомі із рухом Agile, коли вони чують чи думають про Kanban в якості [методики Agile](http://agilelion.com/agile-kanban-cafe/what-difference-between-agile-kanban-and-scrum-less-5-minutes) для розробки ПЗ та ІТ. Однак, на відміну від інших методів Agile, Kanban поєднує в собі величезну частину спадку методики [Lean](http://uk.wikipedia.org/wiki/%D0%9E%D1%89%D0%B0%D0%B4%D0%BB%D0%B8%D0%B2%D0%B5_%D0%B2%D0%B8%D1%80%D0%BE%D0%B1%D0%BD%D0%B8%D1%86%D1%82%D0%B2%D0%BE). В [Японії](http://ru.wikipedia.org/wiki/%D0%9A%D0%B0%D0%BD%D0%B1%D0%B0%D0%BD), звідки ми й дізналися про рух Lean, такий вид Kanban називається カンバン(камбан).

Першорядним завданням Open Kanban є надання вільного (безкоштовного), відкритого, придатного для співробітництва Kanban-метода, який одночасно є [як Agile, так і Lean](http://agilelion.com/agile-kanban-cafe/agile-and-lean-influences-where-did-kanban-scrum-scrumban-come-from).

## Що таке Open Kanban?

### Визначення Open Kanban

Open Kanban – це Agile та Lean [надлегкий метод](http://agilelion.com/agile-kanban-cafe/agile-2-0-embracing-lean-and-rise-ultra-light-methods), який спрямований на покращення будь-якої сфери діяльності Вашої організації. Хоч його головними сферами застосування є ІТ та ПЗ, Open Kanban може бути використаний у будь-якій організації, бізнесі або некомерційній організації для досягнення гнучкості та постійного вдосконалення в роботі.

Незважаючи на те, що Open Kanban не є повною чи завершеною методикою Agile чи Lean, у свій час він є серцем (ядром) цього методу, ось чому Open Kanban можна назвати надлегким методом. Найкращим прикладом для фахівців зі світу Програмного забезпечення щодо суті методу Open Kanban є [Ядро Лінукса](http://uk.wikipedia.org/wiki/%D0%AF%D0%B4%D1%80%D0%BE_Linux).

Open Kanban поєднує в собі три ключові компоненти, які його й визначають:
  
- Низка цінностей, які виводять його на один рівень із рухами [Agile](http://agilemanifesto.org) і [Lean](http://en.wikipedia.org/wiki/Lean_software_development) у сфері ІТ та ПЗ.

- Комплекс практик, що приводять в дію цінності Open Kanban.

- Ліцензія відкритого типу (Open Source license), яка надає право будь-кому вносити зміни чи створювати нові методи на базі існуючого (Open Kanban).


### Рух Open Kanban 

Розширення зверх Open Kanban складають Agile і Lean методи, засновані на одному чи кількох методах Open Kanban. Open Kanban є серцем (ядром) усіх цих Kanban методів. Наша ліцензія дозволяє цим Kanban методам бути вільними (безкоштовними) або комерційними. Всі Kanban методи разом узяті, що співпрацюють один з одним, є основою руху Open Kanban. Ми з нетерпінням очікуємо того моменту, коли безліч методів Open Kanban будуть взаємодіяти між собою і таким чином приносити користь всім людям.

Усі методи Open Kanban об'єднуються між собою наступними характеристиками:    
- Спільне ядро Open Kanban, яке одночасно є Agile та Lean.  
- Покращення Open Kanban спільними зусиллями шляхом надання своїх ідей до головного репозиторію (сховища), де їх зможе побачити вся спільнота Open Kanban.

Природу Руху Open Kanban можна легко зрозуміти, дослідивши схему, наведену нижче:
![Diagram of Open Kanban Methods - The Open Kanban Ecosystem Translated to Ukrainian](http://farm4.staticflickr.com/3804/9628922939_35737a0fd6_o_d.png)

Open Kanban може бути розвинутий та налаштований для людей та організацій, які бажають створити завершений метод Agile і Lean Kanban, готовий до застосування в індивідуальній сфері клієнтів. Наприклад, розроблений нами метод [Kanban Ace](http://agilelion.com/why-learn-kanban-ace) одночасно є Agile і Lean Kanban методом, заснованим на Open Kanban, але розширеним для того, щоб відповідати особливим потребам у сферах ІТ, ПЗ та бізнесу. 

З розвитком руху Open Kanban ми очікуємо на приєднання до нас інших методів Open Kanban. Ми вже поділяємо багато ключових ідей з методами [Kanban for Teams](http://www.netobjectives.com/resources/articles/lean-kanban-for-teams) від Al Shalloway,  [Scrumban](http://www.amazon.com/Scrumban-Essays-Systems-Software-Development/dp/0578002140/) від Corey Ladas, а також [Kanban Thinking](http://availagility.co.uk/kanban-thinking/) від Karl Scotland. Ми запрошуємо до співробітництва всіх бажаючих об'єднати зусилля та побудувати могутній рух Open Kanban.

## Компоненти Open Kanban
Нижче ми наводимо перелік ключових цінностей та практик, які складають Open Kanban. Враховуючи той факт, що це є нашим першим релізом, ми розраховуємо в майбутньому на подальший розвиток наших ідей. Ми пропонуємо взяти участь у нашій ініціативі, і, звичайна річ, Ви можете скористатися GitHub для пропонування Ваших змін і внеску до спільної справи, скориставшись функцією [Pull request](https://help.github.com/articles/using-pull-requests), що надішле нам запит до головного репозиторію Open Kanban!

### 1. Цінності Open Kanban
Вважаємо за потрібне ще раз нагадати, що практичні навички Open Kanban засновані на цінностях, які є Lean та Agile. Вони полягають у наступному:

1.  Повага до людей:
    *   У центрі методів Lean та TPS (Toyota Production System) лежить повага до людей. Повага до людей також полягає у відповідальності за свої дії, але й в той самий час наділяє інших компетентністю та можливістю виконувати ті чи інші дії і процеси.
    *   Повага до людей дозволяє делегувати завдання та управляти попитом, що є дуже важливим для методу Kanban. Коли будь-який розробник програми чи коду має можливість взяти завдання з накопиченої невиконаної роботи і перетягнути її в стадію розробки чи перевірки, це означає, що ми його поважаємо, поважаємо його вміння, і саме ми надаємо йому це право і компетенцію виконувати подібного роду дії, висловлюючи таким чином нашу повагу до цієї людини.
    *   Повага до людей зближує цю цінність зі «стійким ритмом» із Agile, так само як і з «[Muri](http://uk.wikipedia.org/wiki/%D0%9E%D1%89%D0%B0%D0%B4%D0%BB%D0%B8%D0%B2%D0%B5_%D0%B2%D0%B8%D1%80%D0%BE%D0%B1%D0%BD%D0%B8%D1%86%D1%82%D0%B2%D0%BE)» (無理) з Lean. Якщо Ви поважаєте свою команду, Ви не будете змушувати своїх людей працювати до смерті або піддавати будь-якого працівника на фізично або морально нездійсненні завдання. Будь-яка виснажена людина, чи то є розробник, менеджер або вся команда, становлять загрозу для проекту. Kanban не може добитися успіху таким чином.
2. Сміливість (мужність, хоробрість):
	*   Однієї поваги до людей замало; як достатньо влучно зазначив [Kent Beck](http://www.amazon.com/Extreme-Programming-Explained-Embrace-Edition/dp/0321278658), для того щоб досягти досконалості чи навіть просто виправити помилку, нам необхідна сміливість. Коли менеджер, віце-президент чи керуюча особа робить якусь помилку, і хтось нижчий за рангом помічає її, необхідно мати багато сміливості, щоб вказати на цю помилку людині, що є вищою за рангом.
    *   Мужність у поєднанні з повагою до людей забезпечує ефективне делегування, належний попит, і постійне вдосконалення. 
3.  Вміння зосереджувати увагу на створенні цінності:
    *   Однією з ключових цілей Kanban є створення цінності. У ПЗ цінністю є створення працюючого, якісного коду, що у свою чергу є частиною Agile. Ця цінність передбачає собою задоволення клієнтом від виконаного розробником завдання, що і є метою наших зусиль.
    *   Цінність знаходиться в центрі методик Lean і TPS (Toyota Production System), але нерідко ця цінність згадується як зворотна сторона медалі та означає втрати, відходи, тобто будь-яку діяльність, яка споживає ресурси, але не створює цінності. В японській мові для визначення всього цього є лише одне слово «[Muda](http://uk.wikipedia.org/wiki/%D0%9E%D1%89%D0%B0%D0%B4%D0%BB%D0%B8%D0%B2%D0%B5_%D0%B2%D0%B8%D1%80%D0%BE%D0%B1%D0%BD%D0%B8%D1%86%D1%82%D0%B2%D0%BE)» (無駄). Ліквідуючи відходи, ми оптимізуємо процес створення цінності.
4.  Спілкування та співпраця:
	*   Спілкування та співпраця знаходяться у центрі командної роботи. Одна цінність не може повноцінно функціонувати без іншої, саме тому ми й вирішили їх поєднати. Для досягнення успіху нам потрібно не лише змусити інших нас почути та зрозуміти, а також бути в змозі співпрацювати з іншими людьми для створення цінності.
    *   Не маючи співпраці в команді, Kanban зазнає невдачі. Чесно кажучи, практично кожний бізнес, який не має належного спілкування і співпраці, певним чином зазнає невдачі.
5.  Цілісний або системний підхід до змін:  
	*   [Теорія глибинних знань](https://www.deming.org/theman/theories/profoundknowledge) [Доктора Демінга](http://uk.wikipedia.org/wiki/%D0%94%D0%B5%D0%BC%D1%96%D0%BD%D0%B3), так само як і [Теорія Обмежень](http://uk.wikipedia.org/wiki/%D0%A2%D0%B5%D0%BE%D1%80%D1%96%D1%8F_%D0%BE%D0%B1%D0%BC%D0%B5%D0%B6%D0%B5%D0%BD%D1%8C) Е. Голдрата нагадує нам, що жодна окрема частина системи ніколи не зможе принести загального поліпшення. Ми повинні прийняти [цілісний](http://agilelion.com/agile-kanban-cafe/hkanban-holistic-approach-getting-things-done) погляд на систему і зрозуміти його. Ключовою частиною системи є людина, і не тільки в якості трудових ресурсів, але і в якості повноцінної особистості, яка примушує всю систему працювати.
    *   Kanban погоджується з цією точкою зору і спрямовує свої зусилля саме туди, де це найбільш потрібно. Розуміння цілісності системи є фундаментальним у процесі постійних та вдалих змін.
 
### 2. Практичні навички (Практики) Open Kanban
Цінності Open Kanban приводяться в дію за допомогою наступних 4-х ключових практичних навичок (практик):

1.  Візуалізація робочого процесу:
	* Коли ми виконуємо роботу, використовуючи розум, наприклад, розробку нового методу, дизайн користувацького інтерфейсу, створення бізнес-репорту, тощо, більшу її частину ми не можемо побачити. Це означає, що результат наших зусиль набагато менший за самі витрачені зусилля, тому що ми не бачимо всього обсягу виконаної роботи.
    *  Kanban має рішення цієї проблеми:  [Kanban boards](https://dl.dropboxusercontent.com/u/73847422/Kanban-Board/Kanban-Board-Example-AgileLion.png) - наочне уявлення [робочого процесу](http://agilelion.com/sites/default/files/u2/web-boards-in-context-Deming.jpg), що показує яким чином завдання переміщуються від однієї стадії розробки до іншої.
    *   Така практика Kanban призводить до легшого співробітництва, а також забезпечує прозорість процесу і роботи усієї команди. Керівник проекту може легко бачити статус того чи іншого завдання, що стоїть перед командою, а учасник проекту - свій вплив на проект.
    *   Візуалізація робочого процесу не обмежується лише дошками Kanban: Ви також можете використовувати вивіски, діаграми, які команда може бачити у своєму робочому середовищі, наприклад, дешборди, графіки продуктивності або інші [показники інформації](http://alistair.cockburn.us/Information+radiator).
2.  Використання командного підходу у керівництві проекту:
     *   Без лідера в команді неможливо досягти чогось суттєвого, за винятком ситуації, коли в компанії працює лише одна людина.
     *   Хоча Kanban працює з того місця, де Ви знаходитесь зараз, та не потребує змін у назві посад і ролей в організації, Kanban не може працювати повноцінно, не маючи команди. 
     *   Наявність команд та керівництва команди є вирішальним фактором для досягнення результатів. Хороші команди і хороші керівники команд однаково важливі в Kanban. Немає ніякої необхідності змінювати назви посад чи ролей в команді, але нам потрібні злагоджені команди на чолі з гідними лідерами.
3.  Зниження об'єму затрачуваних зусиль:
	*   Дослідження в галузі [роботи мозку](http://www.thenewatlantis.com/publications/the-myth-of-multitasking) та [численний](http://blogs.hbr.org/bregman/2010/05/how-and-why-to-stop-multitaski.html) досвід методів [Lean](http://management.curiouscatblog.net/2010/05/24/people-cannot-multitask/), [Теорії Обмежень](http://theoryofconstraints.blogspot.com/2007/07/multi-tasking-why-projects-take-so-long.html) і [Kanban](http://www.personalkanban.com/pk/expert/multitasking-and-bottlenecks-why-limit-your-wip-iii/#sthash.qqyUA7tS.dpbs) підтверджує той факт, що за бажання завершити необхідний етап роботи скоріше запланованого, маючи кращі умови робочого процесу і гарний бойовий настрій в команді, необхідно зосередитися та скоротити обсяг роботи. Багатозадачність не принесе бажаних плодів.
    *   Обмеження кількості завдань, що потрібно виконати за будь-який проміжок часу, означає зменшення загального обсягу роботи на будь-якій стадії робочого ланцюжка. Роблячи це, Ви принесете плоди своєї діяльності набагато скоріше, тому що Ви можете зосередити свої зусилля в одному напрямку. Найкраще пояснення цього факту було наведено у книзі [Дональда Рейнерцена](http://www.amazon.com/The-Principles-Product-Development-Flow/dp/1935401009). Дозволяючи команді зосереджувати свої зусилля, Ви допомагаєте їй завершити розпочате набагато швидше. 
    * Обмеження кількості незавершеної роботи (WIP) є наслідком зниження об'єму затрачуваних зусиль, а не навпаки. Втім, виконання будь-якої з наведених вище рекомендацій призведе до поліпшення показників ефективності та продуктивності. Open Kanban не просить обмежити WIP, але вимагає «Знизити об'єм затрачуваних зусиль».
    * Яким же чином можна знизити об'єм затрачуваних зусиль? Зменште складність та кількість роботи, що Ви робите на кожній ділянці робочого ланцюжка. У сфері розробки ПЗ це буде означати наступне: зменшити кількість створюваних завдань (epics) і якомога більше спростити існуючі завдання; а також знизити об'єм завдань, що потрібно виконати на кожному етапі [життєвого циклу ПЗ](http://uk.wikipedia.org/wiki/%D0%96%D0%B8%D1%82%D1%82%D1%94%D0%B2%D0%B8%D0%B9_%D1%86%D0%B8%D0%BA%D0%BB_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%BE%D0%B3%D0%BE_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F) - таким чином Ваша команда буде зосереджена на головному і принесе більше плодів у своїй діяльності. 
4.  Надбання нових знань і постійне вдосконалення:
     *   У разі використання чотирьох практик, наведених вище, Ви вже гарантовано поліпшите свої показники продуктивності в роботі. Проте для того, щоб зробити значний стрибок в області інновації, бойовому дусі та досягненні цінностей, ми повинні зупинитися, проаналізувати проведену роботу і застосувати нові знання для вдосконалення!
     *   Варто зауважити, що ця практика відповідає цінності Agile – прийняття змін. Існує багато шляхів застосування цієї практики командою Kanban: наприклад, Ви можете проводити Ретроспективні та Стратегічні наради чи навіть застосовуючи практику [Кайдзен](http://uk.wikipedia.org/wiki/%D0%9A%D0%B0%D0%B9%D0%B4%D0%B7%D0%B5%D0%BD).
     *   Навчання та аналіз виконаної роботи є ключовою концепцією для безперервного вдосконалення. І так, крок за кроком, процес вдосконалення стане частиною культури всієї командної роботи.
     *   В майбутньому Open Kanban буде вбирати в себе найкраще, прислухаючись до спільноти і оновлюючись, щоб стати кращим Agile і Lean методом.

### 3. Ліцензія Open Kanban

Наші пошуки відповідної [Ліцензії Open Source](http://ru.wikipedia.org/wiki/%D0%9B%D0%B8%D1%86%D0%B5%D0%BD%D0%B7%D0%B8%D1%8F_open_source) для цього проекту привели нас до трьох можливих варіантів сприяння співробітництва та чотирьох привілей, які ми прийняли. Цими варіантами стали: GNU [LGPL](http://www.gnu.org/licenses/lgpl.html) v3, Ліцензія [MIT](http://opensource.org/licenses/MIT), а також найбільш відкриті ліцензії [Creative Commons](http://uk.wikipedia.org/wiki/Creative_Commons).

Незважаючи на те, що перші дві ліцензії начебто нам [підходять](http://choosealicense.com/licenses/), обидві призначені більше для спільного використання комп'ютерного коду. «Creative Commons» навпаки підходить для ментальної роботи, а саме: різних документів, письменницьких робіт і створення різних видів медіа. Використання переважною більшістю користувачів саме цієї ліцензії, зокрема компаніями [Wikipedia](http://creativecommons.org/weblog/entry/15411), [Flickr](http://www.flickr.com/creativecommons/), [Autodesk](http://creativecommons.org/weblog/entry/39184) і багатьох [інших](http://wiki.creativecommons.org/Case_Studies) переконало нас у перевагах цього виду ліцензії. У [майбутньому](http://creativecommons.org/weblog/entry/38371) ми бачимо її в якості надійного прибічника свободи  в нашій [культурі](http://creativecommons.org/culture).

Таким чином наша ліцензія Open Kanban базована на «Creative Commons» і є повністю сумісною з 4-мя привілеями відкритої спільноти. **Отже, ми обрали [Creative Commons Attribution 3.0 Unported license](http://creativecommons.org/licenses/by/3.0/)**, найбільш відому як [CC BY](http://creativecommons.org/licenses/by/3.0/). Ця ліцензія є однією з найбільш відкритих ліцензій на сьогоднішній день. CC BY ліцензія Open Kanban цілковито дозволяє Вам робити наступне:

- Розповсюджувати, копіювати та змінювати Open Kanban;  
- Використовувати метод Open Kanban в особистих, комерційних та некомерційних цілях.  

Ми тільки просимо Вас про наступне:

- Вказуйте нас в якості джерела Ваших знань
- Робіть свій внесок у Open Kanban, надаючи свої найкращі ідеї до нас, у [головний репозиторій](https://github.com/agilelion/Open-Kanban) Open Kanban.

## Яким чином Ви можете посприяти нашій ідеї Open Kanban?
Насамперед розмовляйте про Open Kanban і рекомендуйте його використання. Ви можете дізнатися про компанію, яка стоїть за ідеєю Open Kanban, в мережі інтернет: у [Twitter](https://twitter.com/AgileLionInst), [LinkedIn](http://www.linkedin.com/company/agilelion-institute), [Google Plus](https://plus.google.com/104894673916035923996/posts), а також на офіційній [веб-сторінці](http://agilelion.com). 

По-друге, якщо Ви добре розумієте метод Kanban і бажаєте внести свій вклад, ознайомтесь з принципом роботи Git, зробіть розгалуження Open Kanban і для надання своїх ідей зробіть запит через функцію [pull request](https://help.github.com/articles/creating-a-pull-request) у [GitHub](https://github.com/agilelion/Open-Kanban).

По-третє, наше бачення Open Kanban значно більше за цей документ. Ми хочемо створити незалежний сайт для Open Kanban та поширити рух Open Kanban по всьому світу послідовників методів Agile і Lean. Якщо Ви бажаєте зробити щось більше для Open Kanban, ми раді Вашій допомозі в будь-якій з наступних областей:

- Переклади. Ми хочемо ознайомити увесь світ із Open Kanban. Ми раді вітати перекладачів з будь-якої частки нашої Землі. 
- Графічний Дизайн. Ми хотіли б створити декілька логотипів для ідентифікації послідовників Open Kanban, тих, хто підтримує нас, об'єднує зусилля в поширенні методів Open Kanban або  провайдерів Сертифікованого Навчання.
- Веб Дизайн та Розробка. Ми хочемо створити сайт, присвячений Open Kanban, де люди змогли б знайти інформацію про проект, навчання цьому методу, а також однодумців, що підтримують нашу ініціативу. Ми прихильники Open Source рішень та комп'ютерних мов, таких як: PHP, Drupal і Ruby on Rails.
- Хостинг. Якщо Ви маєте бажання надати хостинг для нашого сайту, повідомте нам про це. Ми прихильники Open Source ОС, таких як: Linux та FreeBSD.
- Навчання Open Kanban. Приєднуйтесь до нашої ініціативи щодо пропозиції Сертифікованих курсів Open Kanban. Ми знаходимося на ранній стадії розробки цієї ініціативи і маємо намір об'єднати зусилля з тими фахівцями, які пропонують навчання та поділяють наше бачення про існування на ринку альтернативного методу Open Kanban. Якщо Ви в цьому зацікавлені, будь ласка, [напишіть нам](http://agilelion.com/contact).
- Фінансова Підтримка. Найближчим часом ми створимо окрему веб-сторінку для Вашої фінансової підтримки, але якщо Ви маєте бажання надати нам фінансову допомогу будь-якого роду вже зараз, Ви можете [написати нам](http://agilelion.com/contact), і ми надамо Вам усю необхідну інформацію.
- Ідеї та Пропозиції. Ми раді вітати Ваші ідеї та пропозиції на нашому [LinkedIn форумі](http://www.linkedin.com/groups?home=&amp;gid=4809439).

І, нарешті, розгляньте можливість сприяння спонсора створення цієї ініціативи, AgileLion Institute, шляхом реєстрації на [наші класи](http://agilelion.com/agile-kanban-classes). Наш курс Kanban Ace є першим заснованим на Open Kanban і, навчаючись, тим самим Ви зробите Open Kanban сильнішим.

Ми щиро віримо у користування відкритим рухом Open Kanban для всіх, де співробітництво і спільний внесок мають велике значення. Ми щиро дякуємо Вас за увагу та час, що Ви провели, читаючи цей головний документ Open Kanban. Нехай цінності та принципи Open Kanban послужать на благо Вашої діяльності!

Joseph Hurtado  
Засновник [AgileLion Institute](http://agilelion.com)  
Kanban Ace Coach - An Open Kanban Method
